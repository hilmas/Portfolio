<!DOCTYPE html>
<html lang="sv" dir="ltr">

<head>
    <meta charset="utf-8">
    <title>Tobias intresse - Solceller</title>
    <link rel="stylesheet" href="css/reset.css">
    <link rel="stylesheet" href="css/style.css">
    <link rel="stylesheet" href="https://use.typekit.net/lhk8ovy.css">
    <link href="https://fonts.googleapis.com/css2?family=Spectral:ital,wght@0,400;0,700;1,400&display=swap" rel="stylesheet">
    <script src="script/jquery-3.5.0.min.js"></script>
</head>

<body>
    <nav>
        <ul>
            <li id="indexLink"><a href="index.html">Hem</a></li>
            <a href="solceller.html">
                <li id="solLink">Solceller</li>
            </a>
            <a href="#">
                <li id="musikLink">Musik</li>
            </a>
            <a href="#">
                <li>Idrott</li>
            </a>
            <a href="#">
                <li>Utbildning</li>
            </a>
        </ul>
    </nav>
    <header>
        <img src="img/tobtr46_sign.png" alt="Tobias Trofast signatur" width="75%">
    </header>
    <article class="grid121">
        <section class="gi1-1">
            <h1>Solceller</h1>
            <p class="note">(Texten är lånad från Wikipedia)</p>

            <p class="ingress">Solceller är ljuskänsliga halvledardioder som omvandlar ljus till elektrisk ström. Elkraftförsörjning från solceller har flera användningsområden. Solceller används för energisystem i mindre skala, exempelvis för enskilda hushåll, men också
                för storskaliga installationer. De kan exempelvis även nyttjas för att ladda mobiltelefoner, surfplattor och bärbara datorer.</p>
        </section>
        <section class="gi2-1">
            <p>En solcell eller en <em>fotovoltaisk cell</em> är en anordning bestående av halvledare (ofta kisel) som fungerar som dioder. När dessa dioder belyses uppstår en elektrisk ström i diodens backriktning. Varje enskild cell ger upphov till en
                ganska låg spänning, därför seriekopplas solcellerna i solpaneler. Man kan också parallellkoppla solcellerna om man vill öka strömstyrkan.</p>
            <figure>
                <img src="img/1485px-Agesta.jpg" alt="Solcellspaneler i Ågesta solaranläggning." width="100%">
                <figcaption>Solcellspaneler i Ågesta solaranläggning.</figcaption>
            </figure>

            <h2>Allmänt</h2>

            <p>Man kan generellt dela upp solpaneler i två grupper, solpaneler med kristallina solceller samt tunnfilmssolceller. Kristallina celler är mest förekommande idag då de har högre verkningsgrad än tunnfilmsceller. De består av kisel som blivit
                dopat med olika ämnen för att få den önskade funktionen. De kristallina cellerna kan även de delas upp i två typer, polykristallina eller multikristallina och monokristallina celler. Solceller har historiskt sett varit dyra och har mest
                använts på platser som inte nås av elnätet, exempelvis sommarstugor, satelliter och fyrar. Priset för solceller har dock under de första decennierna av 2000-talet sjunkit kraftigt till följd av teknikutveckling och en utbyggnad av produktionskapaciteten
                i världen. I takt med att priset har sjunkit har marknaden vuxit med i snitt cirka 40 % sedan år 2000 och i slutet av 2011 fanns ungefär 64 GWp solcellskapacitet installerat i världen, av vilket 98 % utgjordes av system uppkopplade på
                olika nationella elnät. 2017 hade den installerade kapaciteten ökat till 387 GWp.</p>

            <p class="inset">Inom den fysikaliska kemin pågår ständig forskning om hur man kan effektivisera produktionen av solceller.</p>
            <h2>Historia</h2>

            <p>Solceller har funnits sedan 1950-talet. Tekniken användes först i rymden för elförsörjning till satelliter, men tekniken var då väldigt dyr. Under 1970-talet började tekniken användas även på jorden.</p>

            <h2>Förhållanden i Sverige</h2>

            <p>I Sverige var solcellsmarknaden på frammarsch år 2018. Totalt installerades 180 MW solcellskapacitet i Sverige under 2018, vilket var en ökning med 78 %. Sammanlagt fanns vid slutet av 2018 ungefär 411 MW installerat i Sverige. Den växande
                marknaden var en följd av att bland annat solcellsstödet ökade från 20 procent till 30 procent, samtidigt som det blev allt billigare att installera solceller.</p>

            <p>I slutet av 2011 låg priset för en enskild modul omkring 19 kr/W (exklusive moms) och ett typiskt färdiginstallerat system för ett villatak kostade runt 32 kr/W.</p>

            <p>Under 2012 installerades 8,3 MW och 2013 installerades 19 MW i Sverige, vilket ger en total installerad toppeffekt på 43,1 MW i Sverige vid slutet av 2013.</p>
            <h2>Hur en solcell fungerar</h2>

            <p>En solcell är en typ av fotodiod. Solcellen består av två skikt, vars kemiska bindningar är vitala för att det fotovoltaiska fenomenet ska ske: P-skiktet och N-skiktet. Det vanligaste ämnet i solceller är kristallint kisel. Kisel har fyra
                valenselektroner. Kisel förmår dock binda upp till åtta elektroner i det yttersta elektronskiktet. Var atom önskar fylla samtliga tomma bindningar och atomerna klumpas därför samman, därav den kristallina strukturen. För att solcellen
                ska fungera behövs tillgång till både fria elektroner och fria bildningsmöjligheter, så kallade elektronhål. N-skiktet tillförs därför ett ämne med fem valenselektroner, exempelvis fosfor. Processen att tillföra fosfor kallas dopning.</p>

            <p class="inset">På motsvarande vis tillförs P-skiktet ett ämne med tre valenselektroner, exempelvis bor.</p>

            <p class="inset">Processen att dopa N- respektive P-skiktet leder till överskott av elektronhål i P-skiktet, samtidigt som det blir ett överskott på elektroner i N-skiktet.</p>

            <p class="inset">När N-skiktet och P-skiktet förs samman fås en så kallad PN-övergång. I PN-övergången kommer det ske en reaktion mellan P-skiktet och N-skiktet där fria elektroner och fria elektronhål kommer att reagera med varandra. Härmed uppstår ett spärrskikt
                i form av ett elektriskt fält. Det elektriska fältet i PN-övergången fungerar som en så kallad diod. Detta fält kommer sedan att flytta elektroner från P-sidan till N-sidan, det vill säga motsatt det som tidigare skedde innan spärrskiktet
                uppstått.
            </p>

            <p class="inset">När solljus träffar P-sidan slår dess fotoner loss elektroner från sina bindningar. Det ger både en fri elektron och ett fritt elektronhål på P-sidan.
            </p>

            <p>Om en fri elektron på P-sidan kommer tillräckligt nära PN-skiktet så kommer det elektriska fältet där att skicka över den till N-sidan, det vill säga den sida som från början redan hade ett överskott på elektroner. På motsatt vis kommer fotoner
                som träffar och lösgör elektroner på N-sidan leda till att det elektronhål som uppstår då kommer att flyttas från N-sidan till P-sidan. Detta kan betraktas som en process som leder till att N-sidan successivt blir mer och mer negativ samtidigt
                som P-sidan successivt blir allt mer positiv. Processen där fotonen slår loss en elektron kallas excitation. I och med detta har vi möjlighet att få solcellen att utföra arbete åt oss. Det sker genom att vi kopplar en extern förbindelse
                mellan N-sidan och P-sidan. På så vis får vi en ström av elektroner genom den externa förbindelsen från N-sidan till P-sidan. På vägen kan vi ansluta exempelvis en glödlampa.</p>

            <p>Solceller tappar i verkningsgrad när temperaturen stiger. Det har visat sig att det är förhållandevis enkelt att använda passiv kylning och därmed minska förlusterna när temperaturen stiger.</p>

            </main>
    </article>
    <script src="script/script.js"></script>
</body>

</html>